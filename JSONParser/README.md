JSON Parser
При подаване на даден файл вашата програма трябва да го прочете и да провери дали той е валиден спрямо синтаксиса на JSON. Ако има някакъв проблем тя трябва да съобщи максимално ясно какво и къде не е наред, така че потребителят да може да го поправи.

Ако всичко с файла е наред, вашата програма трябва да го прочете и съхрани в подходящо подбран от вас клас.

Програмата ви трябва да поддържа следните команди:
1.	Извеждане на екрана (print). При подаване на подходяща команда програмата трябва да изведе на екрана съдържанието на обекта. Постарайте се да е четивно.
2.	Търсене по ключ (search). При подаване на подходяща команда, следвана от стрингов ключ вашата програма трябва да провери дали в обекта се съдържат данни, записани под този ключ и ако да – да създаде масив от всички такива данни. Всяка от тях да бъде представена като JSON обект. При по-късно поискване този масив трябва да позволява извеждане на екрана или запис във файл, както на целия масив, така и на отделен негов елемент по индекс. Реализирайте оператор за индексиране на вашия обект за тази цел.
3.	Промяна на обект (edit). При подаване на пълен път към даден елемент и стрингова стойност, вашата програма трябва да замени стойността на посочения елемент с парснатата според синтаксиса на JSON стойност на низа, ако такъв елемент съществува и ако символният низ е коректен. В противен случай трябва да обяви каква е грешката.
4.	Създаване на обект (create). При подаване на пълен път към даден елемент и стрингова стойност, вашата програма трябва да добави такъв елемент и да му присвои парснатата според синтаксиса на JSON стойност на низа. Ако такъв елемент съществува, това трябва да се обяви като проблем. Иначе да се добавя, евентуално с рекурсивно създаване на целия път. Ако символният низ или пътят не са коректни да се съобщи с подходящо описание на грешката.
5.	Изтриване на елемент (remove). При подаване на пълен път до елемент, той да се изтрие. Ако такъв елемент не съществува, да се изведе грешка.
6.	Преместване (move). При подаване на два пътя, всички елементи, намиращи се на първия път да бъдат преместени върху втория.

Когато записвате данните във файл, трябва да може да се укаже как да се подравни информацията. Трябва да се поддържат поне две опции:
•	подравнено с отмествания и нови редове, с цел по-добра четивност;
•	с минимален обем, без излишни празни позиции.

Освен това, програмата ви трябва да може да запише в него или целия документ, или отделна негова част така, че да се получи валиден JSON формат.

За целта или разширете командите save/saveas така, че те да приемат допълнителни аргументи, или добавете нови команди.

По-конкретно за записването на извадка: При подаден път или ключ, във файла се записва елементът намиращ се на дадения път (ако такъв съществува) или масив от всички елементи с даден ключ. Ако съответното съдържание не съществува да се съобщи на потребителя.
